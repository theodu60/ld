Oto
Wiktionary-logo.svg
Po des linwincieusès racsegnes sol mot "oto", alez s' vey sol Wiccionaire
Ene oto (on dit eto ene vweteure), c' est èn indjén a cwaete rowes et a moteur ki rôle tot seu, et berweter les djins d' ene plaece a l' ôte.

Li ci ki moenne ene oto si lome li tchåfeu.

Po ene viye oto ki va hinkeplink, on dit on dit dins l' lingaedje corant : ene tcherete, on zénk, on tacot, ene bagnole, on batch.

Les otos sont les cåzes di bråmint des moirts dins les accidints d' rôlaedje.

Les otos ki rôlèt foirt rade, so des circûts fwaits esprès si lomnut des otos d' coûsse.

Sacwants pîces d' ene oto[candjî | modifier le wikicode]
rowes (roles) et pneus; aessi...
moteur : sopape, segmints, boujiyes
tchessi : londjron...
direccion : crama; volant;
vitesses : tén-cawe ås vitesses
suspinsion : amoirtixheus; silanblok
poirtire & fignesses : seres, pougneye
ahesses  : sidjes; burtale di sidje u cingue di surté; xhoube-vites; saetch a l' air; tåvlea d' boird; lampes-temoens; naxhe ås papîs, retrovizeu, glaeces (finiesses), pare-bijhe, gårdubroûs
fåres : pitits fåres, grands fåres, loumrotes, glignoteus, erî-fåre, fåres di brouheur...
rezervwer; djôche a l' essince (å mazoute); stopa


Atchtaedje des oto pa les particulîs[candjî | modifier le wikicode]
E 1943, gn aveut cåzu pus ene oto d' particulî el Beldjike. A dater d' adon, tos les manaedjes ont cmincî a nd atchter, des rancontes pu des nouves. Diviè les anêyes 1970, gnè cmincî a-z aveur deus otos pa manaedje.

Dins les anêyes 2000, gn aveut bén 5 miyons d' oto d' particulîs el Beldjike (ene po deus djins).